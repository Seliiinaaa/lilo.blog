+++
title = "Poetry Slam "
date = "2023-05-25"
draft = false
pinned = false
tags = []
image = "seifenblasen-bild.jpg"
description = "\n\n\n"
+++
EGAU:
Du seisch dir ischs egau

doch egau isch ke Meinig


Egau bedütet enhautig


Enthautig füert ni wiiter¨


Enthautig bedütet du gisch dini stimm ab


Dini stimm wo di usmacht


Drum was macht di scho us


Dir ischs ja egau


Du seisch nüt


Du bisch stiu


Doch die stiui bedütet i ha angscht


Angscht cha heisse sech zrüggzieh


U ds zrüggzieh us angscht


Isch dini ingterpretation mir sigs egau


Du interpretiersch ohni mi z kenne


Du interpretiersch mi anhand vo mim derforenne


Du weisch ni was hinger däm steckt wode gsesh


Villech ischs mir ja nid egau 


Villech bini eifach z schüch


Vilech hani angscht wide interpretiersch wasi säge


Dses fausch interpretiersch 


Nid so winis meine


Niid so wide iz dänksch


Nid so winis ha wöue säge 


Drum sägis nid


Drum lanis lasi


Ir hoffnig dini interpretation isch när verbi


Doch oh weni nüt säge


Oh den interpretiersch


Oh den dänksch der e Grund us


E Grund wo mini unfähigkeit z rede erklärt


E Grund zu mire läbensgtautig


Zu mire hautig


Zu Mire hautig namens egau